[Rank]
S. Bonifacii Martyri;;Simplex;;1.1;;vide C2

[Rule]
vide C2;

[Oratio]
Da quaesumus omnipotens Deus: ut qui beati Bonifatii Martyris tui solemnia colimus, ejus apud te intercessionibus adjuvemur.
$Per Dominum

[Lectio93]
Bonifatius, civis Romanus, quod cum Aglaë nobili matrona impudice versatus esset, tanto illius intemperantiae dolore captus est, ut poenitentiae causa se ad conquirenda et sepelienda Martyrum corpora contulerit. Itaque relictis peregrinationis sociis, cum Tarsi multos propter christianae fidei professionem variis tormentis cruciatos vidisset, illorum vincula osculatus, eos vehementer hortabatur, ut constanter supplicia perferrent, quod brevem laborem sempiterna requies consecutura sit. Comprehensus igitur, ferreis ungulis excarnificatus est: cui etiam inter manuum ungues et carnem acuti calami sunt infixi, plumbumque liquefactum in os ejus infusum. Quibus in cruciatibus ea vox tantum Bonifatii audiebatur: Gratias tibi ago Domine Jesu Christe, Fili Dei. Mox in ollam ferventis picis demisso capite conjectus est: unde cum inviolatus exisset, ira incensus judex eum securi percuti jubet. Quo tempore magnus terraemotus factus est, ita ut multi infideles ad Christi Domini fidem converterentur. Eum sequenti die quaerentes socii, cum martyrio affectum cognovissent quingentis solidis ejus corpus redemerunt, et conditum unguentis, linteisque involutum Romam portandum curarunt. Quod factum cum ab Angelo Aglaë matrona, quae et ipsa poenitens se piis operibus addixerat, cognovisset; prodiens obviam sancto corpori, ecclesiam ejus nomine aedificavit: in qua corpus sepultum est Nonis Junii, cum ejus anima pridie Idus Maji apud Tarsum Ciliciae urbem migrasset in caelum, Diocletiano et Maximiano imperatoribus.
&teDeum
