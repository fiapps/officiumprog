[Rank]
S. John Capistrano Confessor;;Semiduplex;;2.1;;vide C5

[Rule]
vide C5;mtv
9 lectiones

[Oratio]
Deus, qui per beatum Joannem. fideles tuos in virtute sanctissimi nominis Jesu~
de crucis inimicis triumphare fecisti: praesta, quaesumus; ut, spiritualium~
hostium, ejus intercessione, superatis insidiis, coronam justitiae accipere~
mereamur
$Per Dominum eiusdem

[Lectio4]
Joannes, Capistrani in Pelignis ortus et Perusium studiorum causa missus, in~
Christianis et liberalibus disciplinis adeo profecit, ut ob egregiam juris~
scientiam aliquot civitatibus a Neapolis rege Ladislao praefectus fuerit. Dum~
autem earum rempublicam sanctissime gerens perturbatis rebus tranquillitatem~
revocare studet capitur ipse et vincula conjicitur; quibus mirabiliter ereptus,~
Franciscus Assisiensis regulam fratres Minores profitetur. Ad divinarum~
literarum studium progressuis praeceptorem nactus est sanctum Bernardinum~
Senensem, cujus et virtutis exempla, in cultu potissimum sanctissimi nominis~
Jesu ac Deiparae propagando, egregie est imitatus. Aquilanum episcopatum~
recusavit, et severiore disciplina atque scriptis quae plurima edidit mores~
reformandos, maxime enituit.

[Lectio5]
Praedicationi verbi Dei sedulo incumbens, Italiam fere universam lustravit; quo~
munere et virtute sermonis et miraculorum frequentia innumeras prope animas in~
viam salutis reduxit. Eum Martinus quintus ad extinguendam Fraticeorum sectam~
inquisitorem instituit. A Nicolao quinto contra Judaeos et Saracenos generalis~
inquisitor in Italia constitutus, plurimos ad Christi fidem convertit. In~
Oriente multa optime constituit, et in concilio Florentino, ubi veluti sol~
quidam fulsit, Armenos Ecclaesiae catholicae restituit. Idem Pontifex,~
postulante Frederico tertio imperatore, ilium apostolicae Sedis nuntium in~
Germaniam legavit, ut haereticos ad catholicam fidem et principum animos ad~
concordiam revocaret. In Germania aliusque provinciis Dei gloriam sexennali~
ministerio mirifice auxit, Hussitis, Adamitis, Thaboritis, Hebraeisque innumeris~
doctrinae veritate ac miraculorum luce ad Ecclesiae sinum traductis.

[Lectio6]
Cum Callistus tertius, ipso potissimum deprecante, cruce signatos mittere~
decrevisset, Joannes per Pannoniam aliasque provincias volitavit, qua verbo, qua~
litteris principum animos ita ad bellum accendit, ut brevi millia Christianorum~
septuaginta conscripta sint. Ejus consilio et virtute potissimum Taurunensis~
victoria relata est, centum ac viginti Turcarum millibus partim caesis, partim~
fugatis. Cujus victoriae Romam nuntius venisset octavo Idus Augusti, idem~
Callistus ejus diei memoriae solemnia Transfigurationis Christi Domini perpetuo~
consecravit. Lethali morbo aegretum et Villacum delatum viri principes plures~
visitarunt; quos ipse ad tuendam religionem hortatus, animam Deo sancte reddidit~
anno salutis millesimo quadringentesimo quinquagesimo sexto. Ejus gloriam post~
mortem Deus multis miraculis confirmavit: quibus rite probatis, Alexander~
octavus anno millesimo sexcentesimo nonagosimo Joannem in Sanctorum numerum~
retulit; ejusque officium ac Missam Leo decimus tertius, altero ab ejus~
canonizatione saeculo, ad universam extendit Ecclaesiam.

[Lectio7]
Lectio santi Evangelii secundum Lucam
!Luke 9:1-6
In illo tempore: Convocatis Jesus duodecim Apostolis, dedit illis virtutem et~
potestatem super omnia daemonia, et ut languores curarent. Et reliqua.
_
Homilia sancti Bonaventurae Episcopi
!Expositio in cap. 0 Lucae
Apostoli ideo nominati sunt, ut eorum commendaretur auctoritas. Apostolus enim~
missus interpretatur: missi autem fuerunt ad praedicandum, secundum illud: Non~
misit me Christus baptizare, sed evangelizare. Fuerunt praedicandum missi, non~
rem parvam, sed magnam scilicet regnum Dei, quod potest intelligi doctrina~
veritatis, juxta illud: Auferetur a vobis regnum Dei, et dabitur genti facienti~
fructus ejus. Potest etiam dici gratia Spiritus Sancti, secundum illud: Non est~
regnum Dei esca et potus, sed justitia et pax, et gaudium in Spiritu Sancto; et~
infra: Ecce regnum Dei intra vos est. Potest etiam dici gloria aeterna, juxta~
illud: Amen dico vobis, nisi quis renatus fuerit ex aqua et Spiritu Sancto, non~
potest ii introire in regnum Dei.

[Lectio8]
Omnibus his modis Apostoli sunt missi praedicare regnum Dei, scilicet veram~
doctrinam, divina gratiam, et aeternam gloriam. Et quia propter auctoritatem~
praedicationis concesserat potestatem curationis, ideo subdit: et sanare~
infirmos; scilicet misit ad confirmationem veritatis praedicatae secundum~
illud: Illi autem profecti, praedicaverunt ubique, Domino cooperante et sermonem~
confirmante sequentibus signis. Unde signum missionis spiritualis ad~
praedicandum est sanatio audiendum a morbis vitiorum.

[Lectio9]
Tria autem sunt signa evidentia, quibus probatur utrum praedicator a Domino sit~
missus ad Evangelium praedicandum. Primum est auctoritas mittentis, cujusmodi~
est pontificis, et Maxime Pontificis summi, qui est loco Petri, immo Jesu~
Christi; unde qui ab eo mittitur, a Christo mittitur. Secundum est zelus~
animarum in persona quae mittitur, quando scilicet principaliter quesierit Dei~
honorem et animarum salutem. Tertium est fructificatio et conversio auditorum.~
Per primum sunt nuntii Patris, per secundum Filii, per tertium Spiritus Sancti.~
De primo: pro patribus tuis nati sunt tibi filii. De secundo: Non enim~
nosmetipsos praedicamus, sed Jesus Christum Dominum nostrum. De tertio: Posui~
vos ut eatis, et fructum afferatis, et fructus vester maneat. Et qui sic~
mittitur, potest dicere illud: Spiritus Domini super me, eo quod unxerit me.
&teDeum
