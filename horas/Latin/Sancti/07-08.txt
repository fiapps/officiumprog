[Rank]
S. Elisabeth Reg. Portugaliae Viduae;;Semiduplex;;2;;vide C7a

[Rule]
vide C7a;
9 lectiones

[Hymnus Vespera]
v. Domare cordis impetus Elisabeth
Fortis, inopsque Deo
Servire, regno praetulit.
_
En fulgidis recepta coeli sedibus,
Sidereaeque domus
Ditata sanctis gaudiis.
_
Nunc regnat inter coelites beatior,
Et premit astra, docens
Quae vera sint regni bona.
_
Patri potestas, Filioque gloria,
Perpetuumque decus
Tibi sit alme Spiritus.
Amen.

[Versum 1]
V. Ora pro nobis beata Elisabeth.
R. Ut digni efficiamur promissionibus Christi.

[Ant 1]
Et nunc * reges intelligite, erudimini qui judicatis terram.

[Oratio]
Clementissime Deus, qui beatam Elisabeth reginam, inter ceteras egregias dotes,~
bellici furoris sedandi praerogativa decorasti: da nobis ejus intercessione post~
mortalis vitae, quam suppliciter petimus, pacem, ad aeterna gaudia pervenire.
$Per Dominum

[Invit]
Laudemus Deum nostrum * In sanctis operibus beatae Elisabeth.

[Hymnus Matutinum]
@Sancti/07-08:Hymnus Vespera

[Lectio4]
Elisabeth Aragoniae regibus ortam, Christi anno millesimo ducentesimo~
septuagesimo primo, in praesagium futurae sanctimoniae parentes, praeter morem,~
relicto matris aviaeque nomine, a magna ejus matertera, Thuringiae domina,~
sancta Elisabeth, in baptismo nominatam voluere. Ubi nata est, statim patuit,~
quam felix regum regnorumque esset futura pacatrix: natalitia enim ejus laetitia~
perniciosas avi patrisque dissensiones in concordiam convertit. Pater vero~
crescentis postea filiae admiratus indolem, affirmabat fore, ut una~
Elisabeth reliquas Aragoniorum regum sanguine creatas feminas virtute longe~
superaret. Sic caelestem ipsius vitam in contemnendo corporis ornatu, in~
fugiendis voluptatibus, in jejuniis frequentandis, in divinis precibus assidue~
recitandis, in caritatis operibus exercendis, veneratus, rerum suarum regnique~
felicitatem unius filiae meritis referebat acceptam. Tandem ubique nota, et a~
multis principibus exoptata, Dionysio Lusitaniae regi christianis ceremoniis~
rite est in matrimonium collocata.

[Lectio5]
Juncta conjugio, non minorem excolendis virtutibus, quam liberis educandis~
operam dabat, viro placere studens, sed magis Deo. Mediam fere anni partem solo~
pane tolerabat et aqua: quae in quodam ipsius morbo divinitus versa est in vinum~
cum id a medicis praescriptum bibere recusasset. Pauperis feminas ulcus~
horrendum exosculata, derepente sanavit. Pecunias pauperibus distribuendas, ut~
regem laterent, hiberno tempore in rosas convertit Virginem caecam a nativitate~
illuminavit: multos alios solo crucis signo a gravissimis morbis liberavit:~
plurima id genus miracula patravit. Monasteria, collegia, et templa non modo~
exstruxit, sed etiam magnifice dotavit. In regum discordiis componendis~
admirabilis fuit: in privatis publicisque mortalium sublevandis calamitatibus~
indefessa.

[Lectio6]
Defuncto rege Dionysio, sicut virginibus in prima aetate, in matrimonio~
conjugibus, ita viduis in solitudine fuit omnium virtutum exemplar. Illico enim~
religiosis sancta; Clarae vestibus induta, regio funeri constanter interfuit, ac~
paulo post Compostellam proficiscens, multa ex holoserico, argento, auro,~
gemmisque donaria pro regis anima obtulit. Inde reversa domum, quidquid sibi~
carum aut pretiosum supererat, in sacros ac pios usus convertit: absolvendoque~
suo vere regio Conimbricensi virginum coenobio, et alendis pauperibus, et~
protegendis viduis, defendendis pupillis, miseris omnibus juvandis intenta, non~
sibi, sed Deo, et mortalium omnium commodis vivebat. Reges duos filium et~
generum pacificatura, Stremotium nobile oppidum veniens, morbo ex itinere~
contracto, ibidem a Virgine Deipara visitata sanctissime obiit, anno millesimo~
trecentesimo trigesimo sexto die quarta Julii. Post mortem multis miraculis~
claruit, praesertim suavissimo corporis jam per annos fere trecentos incorrupti~
odore; semper etiam reginae sanctae cognomento celebris. Tandem anno jubilaei,~
et nostrae salutis millesimo sexcentesimo vigesimo quinto, totius christiani~
orbis concursu et applausu, ab Urbano octavo rite inter Sanctos adscripta est.

[Capitulum Laudes]
!Prov 31:10-11
v. Mulierem fortem quis inveniet? procul, et de ultimis finibus pretium ejus.~
Confidit in ea cor viri sui, et spoliis non indigebit.
$Deo gratias

[Hymnus Laudes]
v. Opes decusque regium reliqueras
Elisabeth, Dei dicata numini:
Recepta nunc bearis inter angelos:
Libens ab hostium tuere nos dolis.
_
Praei, viamque dux salutis indica:
Sequemur: O sit una mens fidelium,
Odor bonus sit omnis actio, tuis
Id innuit rosis operta caritas.
_
Beata caritas, in arce siderum
Potens locare nos per omne saeculum:
Patrique, Filioque summa gloria,
Tibique laus perennis alme Spiritus.
Amen.

[Versum 2]
V. Meritis et precibus beatae Elisabeth.
R. Propitius esto Domine populo tuo.

[Ant 2]
Tu gloria Jerusalem, * tu laetitia Israel, tu honorificentia populi tui.

[Capitulum Vespera 3]
!Prov 31:10-11
v. Mulierem fortem quis inveniet? procul, et de ultimis finibus pretium ejus.~
Confidit in ea cor viri sui, et spoliis non indigebit.
$Deo gratias

[Versum 3]
V. Ora pro nobis beata Elisabeth.
R. Ut digni efficiamur promissionibus Christi.

[Ant 3]
Elisabeth * pacis et patriae mater, in coelo triumphans, dona nobis pacem.

[Lectio94]
Elísabeth Aragóniæ régibus orta est anno Christi millésimo ducentésimo septuagésimo primo. Natális ejus lætítia perniciósas avi patrísque dissensiónes in concórdiam convértit, ex quo statim pátuit, quam felix regum regnorúmque esset futúra pacátrix. In castigándo córpore, in précibus assídue recitándis, in caritátis opéribus exercéndis admirábilis fuit. Dionysio Lusitániæ regi in matrimónium trádita, non minórem excoléndis virtútibus quam líberis educándis óperam dabat, viro placére studens, sed magis Deo. Monastéria, collégia et templa non modo exstrúxit, sed étiam magnífice dotávit. In regum discórdiis componéndis admirábilis fuit, in privátis publicísque mortálium sublevándis calamitátibus indeféssa et miráculis clara. Defúncto rege Dionysio, cum hábitum Seráphici órdinis induísset, quidquid sibi carum aut pretiósum supérerat, pro regis ánima templo Compostelláno óbtulit, et in sacros ac pios usus convértit. Dénique reges duos, fílium et génerum, pacificatúra, morbo ex itínere contrácto, a Vírgine Deípara visitáta, sanctíssime óbiit. Eam, miráculis claram, Urbánus octávus inter Sanctos adscrípsit.
&teDeum

[Lectio94]
Elisabeth was born of the royal family of Aragon in the year of our Lord 1271. The joy of her birth put an end to the unhappy quarrels between her grandfather and her father, thus making it clear from the outset that she would be a blessed peacemaker between kings and kingdoms. She was remarkable for the way in which she chastised her body, for her constancy in prayer, and for her exercise of the works of charity. When she was married to Denis, King of Portugal, she devoted herself no less to the work of cultivating virtue than to that of educating her children, striving to please her husband, but still more to please God. She not only had monasteries, colleges and churches built, but gave them magnificent endowments. She was wonderful in settling the disputes of kings, unwearied in relieving the private and public calamities of her fellow-men, and famous for her miracles. When King Denis had died, she put on the habit of the Seraphic Order, and whatever she had that was dear and precious to her she offered at the church of Compostella for the soul of the king and used for works of devotion and mercy. Finally, having fallen ill as a result of a journey she made to establish peace between two kings, her son and her grandson, she died a most holy death, after receiving a visit from the Virgin Mother of God. Famous for miracles, she was enrolled among the Saints by Urban VIII.
&teDeum
