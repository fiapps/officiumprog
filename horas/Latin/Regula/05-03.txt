Ex Prologo Sancti Patri Nostri Benedicti in Regulam suam.

8 Exsurgamus ergo tandem aliquando excitante nos scriptura ac dicente: Hora est iam nos de somno surgere, 
9 et apertis oculis nostris ad deificum lumen, attonitis auribus audiamus divina cotidie clamans quid nos admonet vox dicens: 
10 Hodie si vocem eius audieritis, nolite obdurare corda vestra. 
11 Et iterum: Qui habet aures audiendi audiat quid spiritus dicat ecclesiis. 
12 Et quid dicit? Venite, filii, audite me; timorem Domini docebo vos 
13 Currite dum lumen vitae habetis, ne tenebrae mortis vos comprehendant.
