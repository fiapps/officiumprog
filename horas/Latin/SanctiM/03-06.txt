[Rank]
Ss. Perpetuae et Felicitatis Martyrum;;Duplex;;3;;vide C7

[Rule]
vide C7;

[Oratio]
Da nobis quaesumus Domine Deus noster, sanctarum Martyrum tuarum Perpetuae et~
Felicitatis palmas incessabili devotione venerari: ut quas digne mente non~
possumus celebrare: humilibus saltem frequentemus obsequiis.
$Per Dominum

[Lectio4]
Perpetua et Felicitas, in persecutione Severus imperatoris, in Africa, una cum~
Revocato, Saturnino et Secundulo comprehensae sunt et in tenebricosum carcerem~
detrusae; quibus ultra adjunctus est Satyrus. Erant adhuc catechumenae, sed~
paulo post baptizatae sunt. Paucis diebus interjectis, e carcere ad forum~
deductae cum sociis, post gloriosam confessionem, ab Hilarione procuratore~
damnantur ad bestias. Inde hilares descendunt ad carcerem, ubi variis visionibus~
recreantur et ad martyrii palmam accenduntur. Perpetuam.nec patris senio~
confecti iteratae preces et lacrimae, neo erga filium infantem pendentem ad~
ubera maternus amor, nec supplicii atrocitas, a Christi fide dimovere umquam~
potuerunt

[Lectio5]
Felicitas vero instante spectaculo die, cum octo jam menses praegnans esset, in~
magno erat luctu, ne differretur; leges quippe vetabant praegnantes supplicio~
affici. At precibus commartyrum accelerato partu, enixa est filiam. Cumque in~
partu laborans doleret, ait illi quidam de custodibus: Quae sic modo doles, quid~
facies objecta bestiis? Cui illa: Modo ego patior; illic autem alius erit in me,~
qui patietur pro me, quia et ego pro illo passura sum.

[Lectio6]
In amphitheatrum, toto inspectante populo, producuntur tandem generossae~
mulieres, Nonis Martii, ac primum flagellis caeduntur. Tunc a ferocissima vacca~
aliquamdiu jactatae, plagis concisae et in terram elisae sunt. Demum cum sociis.~
qui a variis bestiis vexati fuerant, gladiorum ictibus conficiuntur. Harum~
sanctarum Martyrum festum Pius decimus Pontifex maximus ad ritum duplicem pro~
universa Ecclesia evexit ac diei sextae Martii adsignari mandavit.

